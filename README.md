# maseb
ማኅበረ-ሰብዓዊያን በኢትዮጵያ ፌዴራላዊ ዲሞክራሲያዊ ሪፐብሊክ የሲቪል ማህበረሰብ ድርጅቶች ኤጀንሲ ተመዝግቦ ህጋዊ ሰውነት የተሰጠው ሀገር በቀል ድርጅት ነው፡፡  ድርጅቱ ግለሰብ፣ ማህብረሰብና ሀገር ከሰው ሰራሽም ይሁን ከተፈጥሯዊ ተግዳሮቶች አልፈው ወደ ላቀ የዕድገት ከፍታ ሊወጡ የሚችሉት ትውልዱ በራስ ሃሳቦችና በታላላቅ ጥበቦች ውስጥ መመላለስ ሲጀምር እንደሆነ በፅኑ ያምናል፡፡ በመሆኑም በሰባቱ ሚስጥረ-ጥበባት ላይ ትኩረት አድርገው የሚሰሩ ሰባት የስራ ክፍሎችን በማዋቀርና ፍላጎት ያላቸውን ባለሙያዎች በማሰባሰብ የምርምር ስራዎችን ያከናውናል፡፡ በዚህም የሰው ልጆችን ያለልዩነት ሊጠቅም በሚችል ከፍታ ላይ ያሉ ሃሳቦችን፣ ሀገር በቀል ንግርቶችን እና የማንነት መገለጫዎችን በመፈለግ፣ በማደራጀት እና በአግባቡ ጥቅም ላይ እንዲውሉ ጥረት በማድረግ ላይ ይገኛል፡፡
